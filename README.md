-----------------------------------------------------------------------------------------------------------------------------------------
Proje-1
İlk projemizde C# dilinde yazdırma komutları(WriteLine ve Write kullanarak), string ve int değişkenleri işledik ve öğrendik. 
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-2
İkinci projemizde double değişken kullanarak bir hesaplama projesi gerçekleştirdik. Bu projede daha önce öğrendiğimiz yazdırma 
komutları kullanarak bir panel oluşturduk ve bu panelde hangi üründen ne kadar alınırsa ne kadar değeri olur bunları hesapladık. 
Bunları hesaplarken oluşturduğumuz ürünleri yazdırma komutlarında çağırmayı öğrendik. Char değişkeninin nasıl kullanıldığını öğrendik, 
daha sonra klavyeden veri girişi ve bunu kullanmayı öğrendik. Klavyeden sayı girişi ve bu alınan sayıların dönüşümlerini öğrendik. 
Daha sonra klavyeden ondalıklı sayı işlemlerini işledik ve sınav notu hesaplama projesi yaptık. Daha sonra klavyeden karakter girişini 
öğrenerek projemizi tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-3
Üçüncü projemizde karar yapılarını (if-else) işledik. Bu projede daha önce öğrendiğimiz klavyeden veri alma ve bu verileri 
dönüştürerek ülke-başkent projesi gerçekleştirdik. Daha sonra kullanıcıdan sınav puanları alarak bunları hesaplatma ve sınav 
sonucuna göre değerleri veren bir proje gerçekleştirdik. Daha sonra projenin devamında mod alma ve char değişkenleri ile karar 
yapılarını öğrendik. Yani klavyeden girilen char değişkenine göre takımları veren bir kod yazdık. Daha sonra da örnek bir tüm 
bu öğrendiklerimizi uygulamak adına bir restorant menüsü oluşturup, kullanıcının seçimlerine göre menüleri gösteren bir örnek 
gerçekleştirdik. Dersin devamında diğer bir karar yapısı olan switch-case yapısını öğrenedik ve kullanıcının girdiği sayı değerine 
göre o sayıdaki ay değerini verdirmeyi öğrendik. Son olarak da öğrendiğimiz switch-case yapısını kullanarak örnek bir hesap makinesi 
yaptık ve projeyi tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-4
Bu projede karar yapılarına devam ederek for döngüsünün yapısını öğrendik. Daha sonra sınavlarda çıkabilecek bir soru olan klavyeden 
girilen sayının basamak değerini hesaplatan bir örnek kod bloğu yaptık. 
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-5
Bu projemizde yine bir sınav sorusu olabilecek yıldızlarla şekil çizdirme yapısını öğrendik. Bu şekil çizdirme projesinde asıl 
amaç hem daha önceki öğrendiğimiz tüm yapıları kullanmak ve for döngüsünün iç içe kullanımına örnek bir veri olması için gerçekleştirdik.
Yıldızlarla eşkenar dörtgen, üçgen ve baklava deseni oluşturmayı denedik. Daha sonra iç içe for döngüleri kullanarak baş kısımlardaki 
boşluk ve gereken yerde yıldız kullanmanın nasıl gerçekleştiğini öğrendik. 
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-6
Bu projede daha sonra çokça kullanacağımız ve önemli bir konu olan diziler kavramını işledik. Dizilerin nasıl oluşturulduğunu, 
oluşturulan dizinin hangi değerlerden başladığını, daha sonra bu diziyi ekrana yazdırmayı öğrendik. Daha sonra dizideki istenilen 
verinin dizideki yerini bulmayı ve metotları (max-min-index gibi) öğrendik. Bu projemizde öğrendiklerimizi pekiştirmek adına ufak 
örnekler yaptık. İlk örneğimiz for döngüsü kullanarak girilen şehri diziye kaydetme ve bunu yazdırma işlemini gerçekleştirdik. 
İkinci örneğimizde int dizi oluşturarak bu dizideki elemanları toplatmayı öğrendik. Üçüncü örnekte ise dizideki sayıları mod kullanarak 
tek mi çift mi olduğunu bulan bir proje yaparak tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-7
Foreach döngüsünü işledik ve bu döngünün değişkenlerinin yapısını ve hangi kuralla yazıldığını öğrendik. Yapıyı öğrendikten sonra 
pekiştirmek adına birkaç örnek oluşturduk (şehirler, sayılar, mod kullanarak dizi yazdırma gibi). Artık bütün karar yapılarını öğrendiğimiz 
için örnek bir proje yaptık. Bu projede sınav sistemi yaptık. Sınıftaki öğrenci sayısını kullanıcıdan aldığımız, sonra bu sayıya göre 
isimleri ve notları saklayacak dizileri oluşturduk. Daha sonra for döngüleriyle kullanıcıdan girilen öğrenci sayısı kadar not değerlerini 
alarak bu dizilere kaydettik. Daha sonra girilen sınavları toplayarak ortalamasını hesaplattık ve bu ortalamaya göre öğrencilerin geçip 
kaldığını ekrana yazdıran bir örnek proje gerçekleştirip tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-8
Bu projemizde void metotları işledik. Void metotun ne işe yaradığını ve nasıl oluşturulduğunu öğrendik. Sonra geriye değer döndürmeyen 
string parametreli metot yapısını öğrendik. Aynı yapının int değişkeniyle nasıl oluşturulduğunu öğrendik ve daha sonra aynı yapıda bu 
sefer geriye değer döndüren (return) yapısını öğrendik. Son olarak da bu öğrendiğimiz yapıları örnek bir uygulama yaparak pekiştirdik. 
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-9
Bu projemizde SQL veri tabanını kullanarak tablo oluşturma ve bu oluşturduğumuz tablolarda nelere dikkat etmemiz gerektiğini öğrendik. 
Ürün-kategori tablosu oluşturarak kullanıcıya oluşturduğumuz tablolara göre seçim yaptırıp bu seçimlerin sonucunda ekrana veri tabanındaki 
değerleri yazdırdık. Daha sonra bu iki program arasındaki (C#-SQL) bağlantının nasıl gerçekleştiğini ve nasıl kurulduğunu öğrendik. SQL 
connection, SQL command, SQL dataadapter gibi başlangıç konularının nasıl ve ne amaçla kullanıldığını öğrendik. 
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-10
Bu projemizde Database Crud yani Create-Read-Update-Delete işlemlerini işledik. İlk olarak Create yani ekleme işlemiyle başlıyoruz. Burada yine bir sipariş menüsü oluşturarak kullanıcıdan eklemek istediği kategori ismini alıp veri tabanımıza bunları ekledik. Veri tabanı kısmında gerekli olan connection işlemini de tanımladıktan sonra kullanıcıdan alınan ismi tablodaki yerine göre atamasını yaparak bağlantıyı ve ekleme işlemini gerçekleştirdik. Daha sonra ürün ekleme işlemi gerçekleştirdik. Daha önce oluşturduğumuz Sql tablolarına göre alt başlıklardaki ürün ismi, fiyatı ve durumunu bağlantılıyarak kullanıcıdan bunları girmesini ve girilen değerleri Sql tablosuna da ekleterek kategori kısmının altındaki alt ürünlere ekleme yaptırdık. Daha sonra ürün listeleme işlemi yaptık ve oluşturduğumuz tablodaki ürünleri bize gösteren bir Sql bağlantısı gerçekleştirdik. Bir sonraki kısımda ise tablodaki ürünleri silme işlemini yaptık. Belirli şartlara bağlı kalarak istediğimiz ürünü silebildik. Buradaki şart aslında ürün İd'sine göre şartladık ve İd'si aynı olan ürünleri silebildik. Son olarak da güncelleme işlemi yaparak CRUD yapısını tamamladık. Güncelleme işleminde koşul olarak üç kısım ele aldık. ürün İd, ürün ismi ve değeri olacak şekilde. Kullanıcı ürün İd'sine göre yeni değerlerini girerek o ürüne ait bilgileri güncelleyebildi. Projemizi burada tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
Proje-11
Bu projemizde OOP Modülünde C# ile N katmanlı mimari Entity Layer öğrendik. Burada tamamen sıfırdan bir proje oluşturarak adım adım her katmanını kendimizin oluşturması ve oluşturulan katmanların içeriğinin nasıl olacağını gerçekleştirdik. Access modifiers (erişim belirleyiciler) yapısının nasıl olduğunu öğrendik. Daha sonra field-variable-property yapılarının ne anlama geldiğini nasıl kullanıldığını öğrendik. Class içerisinde tanımlanırsa field, class içerisinde get ve set kullanılarak tanımlanırsa property ve metod içerisinde tanımlanırsa da variable olduğunu kavradık. SOLİD yapısının ne anlama geldiğini öğrendik. Burada Single Responsibility kavramı yani bağlı bulunduğu alanda sadece tek bir işlemi yapması gerektiğini (toplama yapıyorsa sadece toplama işlemi yapmalı ve başka bir işlem yapmamalı) öğrendik. Daha sonra tüm bu öğrendiklerimiz doğrultusunda dört katmanlı bir mimari oluşturduk. Bu katmanlar; EntityLayer, DataAccessLayer, BusinessLayer ve son olarak da PresantationLayer olmak üzere temel kısım olan 4 mimariyi inşa ettik ve dersi burada tamamladık.
-----------------------------------------------------------------------------------------------------------------------------------------
-----------------------------------------------------------------------------------------------------------------------------------------
